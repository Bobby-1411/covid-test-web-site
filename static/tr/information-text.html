      <h4> Katılımcılar için bilgiler </h4>

        <h5> Bu çalışma ne hakkında? </h5>
          <p>Yeni Koronavirüsü (SARS-CoV-2) hepimizi endişelendirmeye devam ediyor. Bu pandemiyi kontrol altına alabilmek için son birkaç ayda sıkı önlemler almak zorunda kaldık. Şimdi hayat yavaş yavaş normale dönüyor. Bununla birlikte, virüsü kontrol altında tutmak için hastalığın tekrar ortaya çıkıp çıkmadığını tespit etmemiz gerekiyor. Bunun için mümkün olduğunca çok insanı olabildiğince kolay bir şekilde test edebilmeliyiz. Bunu başarabilmek amacıyla yeni bir prosedür test ediyoruz ve sizden yardımınızı rica ediyoruz. </p>

        <h5> Virüs için düzenli bir test nasıl çalışır? </h5>
          <p>Yeni koronavirüs bulaşmış olabilecek kişilerden, genellikle halk sağlığı ofisi (Gesundheitsamt) veya doktorları tarafından orofaringeal sürüntü örneği alınır. Bunun için bir sağlık uzmanı, materyali (salgı ve hücreleri) toplamak için ağızdan veya burundan boğaz içine uzun bir kulak çubuğu gibi bir test çubuğu sokar. Numune tıbbi bir laboratuvarda SARS-CoV-2 RNAsının varlığı açısından test edilecektir. Bunun için kullanılan laboratuar yöntemi "qPCR" olarak adlandırılır. </p>

        <h5> Neyi farklı yapmak istiyoruz? </h5>
          <p>Test etmek istediğimiz yöntem iki noktada farklılık gösterir:</p>
            <ol>
              <li>Orofaringeal sürüntü yerine tükürük kullanmak istiyoruz. Bunun birkaç avantajı vardır:
                <ul>
                  <li>Orofaringeal sürüntü almak oldukça rahatsız edici bir yöntem. Bir tüpe tükürmek ise çok daha kolay ve rahat.</li>
                  <li>Orofaringeal sürüntü örneğini tıp uzmanları tarafından alınmalıdır. Bunun için bir tıbbi ofisi veya bir test istasyonunu ziyaret etmeniz gerekmektedir. Tükürük örnekleri ise evde rahatlıkla alınabilir.Tükürük örneklerinin nasıl doğru bir şekilde alınabileceğini bir video ile açıklıyoruz. </li>
                </ul>
              <li>Laboratuvarda farklı bir analiz yöntemi uygulamak istiyoruz. Normal "qPCR" yöntemi yerine, daha az teknik çaba gerektiren ve "LAMP" adı verilen bir alternatifi test etmek istiyoruz. </li>
            </ol>

          <h5>Testimiz "resmi" test kadar iyi mi?</h5>
          <p>Henüz bu soruya kesin olarak cevap veremiyoruz, bu yöntemi test etmek istememizin nedeni de bu. Şimdiye kadar şunları söyleyebiliriz: </p>
              <ul>
                <li>SARS-CoV-2'nin tükürük örneklerinde ve normal orofaringeal sürüntü örneklerinde karşılaştırılabilir bir şekilde tespit edilebileceği son aylarda birçok çalışmada gösterildi. Bu çalışmalardaki birçok nokta, rahatsız edici orofaringeal sürüntü çubuğunun yerine tükürük numunesinin kullanılabileceğini göstermektedir. Tükürüğün toplanması için en iyi yöntemin hangisi olduğu henüz tam olarak bilinmemektedir (aşağıya bakınız). </li>
                <li>Hiç bir laboratuvar yöntemi, ne qPCR ne de LAMP, mükemmel değildir: Bir numune yalnızca birkaç virüs parçacığı içeriyorsa enfeksiyon atlanabilir. İyi bilinen qPCR yöntemi, test etmek istediğimiz LAMP yöntemiyle karşılaştırıldığında, az sayıda virüs partikülü içeren numunelerde enfeksiyon saptamakta açıkça daha iyidir. Testimiz örneğinizdeki virüs partiküllerini tespit etmezse, bu negatif qPCR sonucundan daha az güvenilirdir. </li>
                <li>Öte yandan, LAMP yöntemi teknik olarak çok daha basittir. Aynı laboratuar ve teknik kapasite ile, qPCR testi kullanılarak mümkün olandan çok daha fazla kişi test edilebilir.</li>
              </ul>

        <h5> Nasıl katılırım? </h5>

            <ol>
              <li> İçinde bir miktar tuzlu su (5 mL temiz su içerisinde % 0.9 sofra tuzu) bulunan çevir kapaklı bir tüp elinize ulaşmış olmalıdır.</li>
              <li> Öncelikle, buradaki bilgileri okumalı ve, eğer her şeyi kabul ediyorsanız, bu sayfanın sonunda katılmak istediğinizi fareyle onaylamalısınız.</li>
              <li> Bir sonraki sayfada sizden iletişim bilgilerinizi (enfeksiyon tespit edilmesi durumunda halk sağlığı ofisinin (Gesundheitsamt) sizinle iletişime geçebilmesi için) ve ayrıca test tüpünüzün barkodunu girmenizi isteyeceğiz. Adınız ve iletişim bilgileriniz şifrelenerek saklanacak ve sadece bu çalışmayı denetleyen halk sağlığı ofisi çalışanları tarafından erişilebilir durumda olacaktır. Biz Heidelberg Üniversitesi ekibi olarak bu bilgilere erişemeyeceğiz. </li>
              <li> Lütfen daha sonra size tükürük örneğinizi tam olarak nasıl alacağınızı gösteren kısa <a href="https://www.youtube.com/watch?v=hVniPRMuCjo&feature=emb_title">bir video klibi</a> izleyin. </li>
              <li> Şimdi videoda gösterildiği gibi örneğinizi hazırlayın. </li>
              <li> Örneği postayla gönderin veya bir toplama noktasına teslim edin. Bu konudakı talimatları bu web sayfasında bulabilirsiniz. </li>
            </ol>

        <p> <b> Zaman yatırımı: </b> Tüm prosedür toplamda sizin zamanınızın 15-25 dakikasını almalıdır. Videoyu zaten biliyorsanız daha az, en yakınınızdaki posta kutusu uzaktaysa daha fazla zaman alabilir. </p>

        <h5> Örneğinizde SARS-CoV-2 tespit edildiğinde ne olur? </h5>
          <p> SARS-CoV-2'yi LAMP yöntemimizle tespit edebilirsek (pozitif sonuç), sonucu ve test tüpü üzerindeki  barkodu halk sağlığı ofisine iletiyoruz. Ayrıca, yersiz kaygıya sebebiyet vermemek için, pozitif test sonuçları oturmuş qPCR yöntemi ile teyit edilecektir. </p>
          <p> Halk sağlığı ofisi sizinle iletişime geçecek ve sizi bilgilendirecektir. Genellikle, kendinizi ev içi karantinaya almanız talep edilecek, size tavsiyelerde bulunulacak ve virüsün daha fazla yayılmasının engellenmesi için enfekte etmiş olabileceğiniz kişileri tespit etmeye çalışmanız istenecektir. </p>
          <p> Biz, Heidelberg Üniversite‘si Ekibi olarak, kimliğinizi öğrenmeyeceğiz. Sadece Halk sağlığı test sonuçlarını ve barkodları sizin kişisel bilgilerinize bağlayabilecektir. </p>

        <h5> Örneğinizde virus tespit edemezsek bu ne anlama geliyor? </h5>
          <p> Sonucunuzu <a href="result-query.html">bu web sayfasından kendiniz</a> sorgulayabilirsiniz. Sonucunuz negatif olsa dahi (virüs tespit edilmemiş), bu her şey yolunda demek değildir. Lütfen testimizin mükemmel olmadığını ve kabaca tüm enfeksiyonların yalnızca % 60-80'ini tespit edebileceğini unutmayınız. Ayrıca, tükürük örneğinizde virüs tespit edilmemiş olsa bile, numuneyi aldıktan kısa bir süre sonra enfekte olmuş olabilirsiniz. Veya numuneyi almadan önce enfekte olmuş olsanız bile tükürükten teşhis için yeterli miktarda virüs parçacığı henüz üretilmemiş olabilir. </p>
          <p> Virüs dolaştığı sürece, tüm hijyen ve mesafe kurallarına her zaman dikkat etmemiz gerekir. Negatif bir test sonucu bunu değiştirmez! </p>

        <h5> Çalışma başarılı olursa, bunun hepimize getirisi ne olur? </h5>
          <p> Bir salgının meydana geldiği ilçe, bölge veya şirketlerle ilgili haberleri mutlaka duymuşsunuzdur. Bazı insanlar semptomlar gösterdikten sonra, çevrelerindeki insanlar qPCR ile test edilmiş ve çok sayıda insanın zaten enfekte olduğu anlaşılmıştır. Buna bağlı olarak, çok sayıda insanın karantinaya alınması gerekti ve şehirlerde ve ülkelerde temas kısıtlamaları sıkılaştırıldı. Bunu önlemek için, testlerin daha yakın ağlarda yapılması gerekir. Örneğin: Bir şehrin bazı vatandaşlarından düzenli olarak (mesela her hafta başka bir gruptan) tükürük örneği vermeleri istenebilir. Bu ne kadar sık yapılırsa, salgını erkenden, henüz sadece birkaç kişi enfekte olmuşken, ortaya çıkarma şansı o kadar yüksektir. Böyle bir yaklaşımın olasılığını test etmek istiyoruz.</p>
          <p> Düşünmemiz gerekiyor: Bireysel testler olabildiğince kesin olmasa da mümkün olduğunca çok sayıda test mi yapılmalı, yoksa çok daha az sayıda test yapılabilecek olmasına ragmen en hassas testler mi kullanılmalı? Eğer ilki daha iyi bir strateji ise, çalışmamız büyük ölçekte (hatta belki Almanya genelinde bile) testlerin nasıl yapılabileceğini gösterecektir. </p>

        <h5> Çalışmayı kim yürütüyor ve çalışma nasıl finanse ediliyor? </h5>
          <p> Bu çalışma, bir Heidelberg Üniversitesi Ekibi tarafından yürütülmektedir. İlgili tüm bilim adamlarının bir listesini burada bulabilirsiniz: [INSERT LINK]. Ayrıca halk sağlığı ofisleri (Gesundheitsämter) çabalarımızı desteklemektedir. Bu ofisler iletişim bilgilerinizi ve test sonuçlarınızı alır ve SARS-CoV-2 için pozitif çıkan kişileri bilgilendirir.</p>
          <p> Bu çalışma, Baden-Württemberg Bilim ve Sanat Bakanlığı'nın (Ministerium für Wissenschaft und Kunst Baden-Württemberg) ve Heidelberg Üniversitesi'nin fonlarıyla (ve bu nedenle Baden-Württemberg eyaletinin vergi ödeyen vatandaşları olarak hepiniz tarafından finanse edilmektedir. Çok teşekkür ederiz.) </p>

        <h5> Katılımınızın size getirisi nedir?</h5>
          <p> Eğer SARS-CoV-2 ile enfekte iseniz, testimizin bunu tespit etme olasılığı yüksektir (henüz kesin değildir). Enfekte olduğunuzu öğrendikten sonra, kendinizi karantina altına alabilir ve böylece ailenizi, arkadaşlarınızı ve meslektaşlarınızı enfekte olmaktan koruyabilirsiniz. Ayrıca, ciddi bir şekilde hastalanmanız durumunda belirtilerinizin nedenini daha erken öğrenebilirsiniz.</p>
          <p> SARS-CoV-2 test sonucunuz negatif ise,  bu hijyen ve mesafe düzenlemelerini ihmal etmek için "açık çek" olarak yorumlanmamalıdır. Bu test kesin olarak bir enfeksiyon olmadığını garantilemez. </p>

        <h5> Katılmak katılımcı için riskler taşır mı? </h5>
          <p> Tükürük örneği almak sizin için herhangi bir fiziksel risk taşımaz. Büyük tüp, steril tuzlu su içerir. İçeriği kesinlikle zararsızdır.</p>

        <h5> Kimler katılmalı? </h5>
          <p> Test kiti alan herkesin çalışmaya katılması istenmektedir. Test kitlerinin dağıtımı genellikle halk sağlığı ofisi (Gesundheitsamt) tarafından organize edilir veya başka bir ofise devredilir. Katılmak için bir başka ön koşul, burada mevcut bilgilerle yeterince bilgilendirildiğinizi ve açıklanan yöntemi kabul ettiğinizi beyan etmenizdir. </p>

        <h5> Verilerinizin güvenliğini nasıl garanti ederiz? </h5>
          <p> Heidelberg Üniversite Ekibi olarak sadece barkodlu test tüplerinizle çalışıyoruz. Bu, takma ad verme olarak adlandırılır. Yani adınız, doğum tarihiniz vb. yerine yalnızca sayısal/alfanümerik bir kodla çalışıyoruz. Halk sağlığı ofisi ise web sayfasına girdiğiniz verilere (İsim, adres, telefon numarası ve / veya e-posta adresi) erişebilir ve bu bilgileri test tüpünüzdeki kodla eşleştirebilir. Covid-19 yasa gereği kayda tabi olduğundan bu gereklidir ve halk sağlığı ofisinin bu nedenle kimliğiniz hakkında bilgilendirilmesi gerekir. Bu nedenle, pozitif test sonucu olan tüm numune kodlarını halk sağlığı ofisine ileterek, enfekte kişilerle iletişim kurmalarına ve ek önlemler almalarına olanak tanıyoruz </p>
          <p> Verilerinizi girdiğiniz web sunucusu, kayıtlı kişilerin isimlerine ve iletişim bilgilerine, Heidelberg Üniversitesi'ndeki bilim adamları olarak bizim değil, sadece Sağlık bürosunun belirli çalışanlarının erişebileceği şekilde kurulmuştur.</p>
          <p> Test tüplerini düzenleyen ofis, kişilerin adlarını soramaz ve test tüplerinin üzerindeki kodları test kişilerinin adlarıyla ilişkilendiren herhangi bir kayıt yapamaz. Düzenleyen kurumun test tüpünüzün kodunu ve adınızı kaydettiğinden şüpheleniyorsanız, lütfen bizi bilgilendirin.</p>

        <h5> Verilerin korunmasıyla ilgili ek bilgi </h5>
          <p> Enfeksiyon önleme yasası (Infektionsschutzgesetz) bağlamında tüm veri koruma düzenlemelerine ve gizlilik düzenlemelerine yönelik tıbbi yükümlülüklere uyulmaktadır. Çalışma sırasında klinik rapor üretilmeyecek, yalnızca test tüpünüzdeki kod ve iletişim bilgileriniz kaydedilecektir. Bu veriler, yalnızca halk sağlığı ofisi çalışanlarının erişebildiği bir veri tabanında saklanacaktır. Ek olarak, örnek tüplerinin dağıtılması bağlamındaki bilgiler, yani örnek tüpünün dağıtım yeri ve tarihi saklanacaktır. </p>
          <p> Bu çalışma için önemli olan istatistiksel veriler, halk sağlığı ofisi tarafından anonim hale getirilecek ve çalışmayı düzenleyenlere iletilecektir. Çalışma koordinatörü, verilerinizi Avrupa Birliği veri koruma standartlarına uygun olarak korumak için gerekli tüm önlemleri alacaktır. Veriler yetkisiz erişime karşı korunmaktadır. Verilerin şifresi yalnızca halk sağlığı ofisi tarafından çözülebilir. Çalışma sırasında toplanan veriler, çalışma tamamlandıktan sonra imha edilecektir.</p>
          <p> Çalışma koordinatörü tarafından kayıt edilen verileriniz hakkında bilgi sorgulama hakkına sahipsiniz. Ek olarak, hatalı verilerin düzeltilmesini ve tüm verilerin silinmesini talep edebilir veya bunların işlenmesini sınırlandırabilirsiniz.</p>
          <p> Çalışmayla ilgili kişisel verilerin toplanmasından sorumlu olan, halk sağlığı ofisi ve biz, Heidelberg Üniversitesi ekibi, burada özellikle: Dr. Simon Anders.</p>

          <p> Veri koruma gerekliliklerine uyum konusunda endişeleriniz varsa, halk sağlığı ofisinin veri koruma görevlisi veya idari bölge ofisi ile iletişime geçebilirsiniz. Halk sağlığı ofisi Rhein-Neckar Kreis tarafından düzenlenen test eylemleri için:</p>

          <ul style="list-style-type:none;">
            <li> Der behördliche Datenschutzbeauftragte <br>
              des Landratsamtes Rhein-Neckar-Kreis <br>
              Kurfürsten-Anlage 38-40, 69115 Heidelberg <br>
              Tel. 06221 522-1314 <br>
              E-Mail: <a href="mailto:behoerdlicherdatenschutzbeauftragter@rhein-neckar-kreis.de">behoerdlicherdatenschutzbeauftragter@rhein-neckar-kreis.de</a> </li>
          </ul>

          <p> Yasadışı veri işleme durumunda, aşağıdaki düzenleyici otoriteye şikayette bulunma hakkına sahipsiniz:</p>
          <ul style="list-style-type:none;">
            <li> Der Landesbeauftragte für den Datenschutz und die Informationsfreiheit Baden-Württemberg <br>
                          Postfach 10 29 32, 70025 Stuttgart <br>
                          Königstraße 10a, 70173 Stuttgart <br>
                          Tel.: 0711 61 55 41 - 0 <br>
                          Fax: 0711 61 55 41 - 15 <br>
                          E-Mail: <a href="mailto:poststelle@lfdi.bwl.de"> poststelle@lfdi.bwl.de </a> <br>
                          Internet: <a href="http://www.baden-wuerttemberg.datenschutz.de"> http://www.baden-wuerttemberg.datenschutz.de </a>
            </li>
          </ul>

          <h5> Katılım gönüllü müdür? Onayınızı geri çekebilir misiniz? </h5>
            <p> Katılım gönüllüdür. Katılmak istemiyorsanız, çevrimiçi formları doldurmayın ve test tüpünüzü atın veya katılmak ve test yaptırmak isteyen bir başkasına verin. Katılım ücretsizdir. Önceden onay verdiyseniz ve test tüpünüzü teslim ettiyseniz, lütfen çalışma koordinatörü ile iletişime geçin. İletişim bilgilerini web sayfasında bulabilirsiniz. Onayınızın geri çekilmesi durumunda kişisel verileriniz silinecek, ve sonucunuz daha sonra şahsınıza eşlendirilemeyecektir. İstediğiniz takdirde, izninizi geri çektiğinizde önceden oluşturulmuş materyaller imha edilebilir. </p>
            <p> Örneğiniz zaten analiz edilmişse, örn. bizimle çok geç temasa geçtiğseniz ve numunenizin SARS-CoV-2 test sonucu pozitif çıkmışsa, pozitif test sonucu hakkındaki bilgileri ilgili barkodla birlikte, yasalar gereği yapmak zorunda olduğumuz gibi halk sağlığı ofisine ileteceğiz (Infektionsschutzgesetz). </p>

          <h5> Başka bir sorunuz mu var? </h5>
            <p> Daha fazla bilgi ve çalışmanın genel ve nihai sonuçları hakkında bilgi için, çalışma koordinatörü Prof. Michael Knop (m.knop@zmbh.uni-heidelberg.de, Tel. 06221 54-6800) veya Dr. Simon Anders (s.anders@zmbh.uni-heidelberg.de, Tel. 06221 54-6800) ile iletişime geçebilirsiniz. </p>
